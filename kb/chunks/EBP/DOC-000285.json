{
  "chunk_id": "DOC-000285",
  "root_file": "CustomerWebUserGuide.adoc",
  "heading_path": [
    {
      "level": 1,
      "title": "Dokumentacja użytkownika systemu Asseco EBP :  Aplikacja WWW Klienta Firmowego"
    },
    {
      "level": 2,
      "title": "Tarcza Finansowa PFR"
    },
    {
      "level": 3,
      "title": "Tarcza Finansowa PFR"
    }
  ],
  "section_title": "Tarcza Finansowa PFR",
  "text": "W celu złożenia wniosku należy wybrać opcję [ZŁÓŻ WNIOSEK], która dostępna jest na kaflu miniaplikacji Tarcza Finansowa PFR umieszczonym na pulpicie lub wybrać opcję _Tarcza Finansowa PFR_ w menu bocznym.\n\nimage::Tarcza_Finansowa_PFR/image2.png[image,width=220,height=530]\n\nPojęcia związane ze składaniem wniosku o świadczenie \"Tarcza Finansowa PFR\":\n\n* *Tarcza Finansowa PFR* - tarcza to pakiet rozwiązań przygotowanych przez rząd, który ma ochronić polskie państwo i obywateli przed kryzysem wywołanym pandemią koronawirusa. Program pomocowy jest realizowany przez Polski Fundusz Rozwoju. Rządowe programy wsparcia finansowego przedsiębiorstw „Tarcza Finansowa PFR dla Małych i Średnich Firm” oraz „Tarcza Finansowa PFR dla Dużych Firm” („Program” lub „Tarcza Finansowa”) są programami, o których mowa w art. 21a. ust. 1 ustawy z dnia 4 lipca 2019 r. o systemie instytucji rozwoju (Dz. U. 2019 poz. 1572, z dnia 21 sierpnia 2019 r., z późn. zm.), znowelizowanej ustawą z dnia 31 marca 2020 r. o zmianie ustawy o systemie instytucji rozwoju („Ustawa o SIR”).\n\n* *Platforma Eximee* - narzędzie pozwalające na kompleksowe zarządzanie tworzeniem, publikacją i zmianami wniosków elektronicznych.\n\n* *ARS* – system do obsługi wymiany danych i realizacji usług pomiędzy instytucją finansową, a regulatorami rynku bankowego. Współpracuje z modułem Ognivo, STIR oraz CI, umożliwiając wymianę danych dotyczących właścicieli rachunków bankowych oraz komunikatów związanych z prowadzeniem egzekucji administracyjnych i komorniczych. Zapewnia także raportowanie obligatoryjne do KAS oraz obsługę blokad rachunków zarówno z tytułu decyzji administracyjnych KAS, jak i zajęć egzekucyjnych.\n\n\n*Dostępność wniosków*\n\nWnioski Tarcza Finansowa PFR dostępne są dla klientów posiadających kontekst firmowy lub posiadających uprawnienia do rachunków firmowych.\n\nMożliwość złożenia wniosku istnieje po przejściu do Miniaplikacji *Tarcza Finansowa PFR* i użyciu przycisku [PRZEJDŹ DALEJ]. Jeśli istnieje możliwość złożenia wniosku w imieniu wielu firm w ramach jednego kontekstu, zostaną one wyświetlone w formie listy.\n\nimage::Tarcza_Finansowa_PFR/image3.png[]\n\n*Złożenie wniosku*\n\nPo wybraniu firmy i opcji [PRZEJDŹ DALEJ] zostanie wyświetlone okno z dostępnymi opcjami:\n\n*\tWnioski (lista dostępnych wniosków).\n\nimage::Tarcza_Finansowa_PFR/image5.png[]\n\n*Sprawdzenie statusów wniosków*\n\nW nagłówku aplikacji dostępny jest przycisk [LISTA WNIOSKÓW]. Po wybraniu tej opcji Użytkownik zostanie przekierowany do platformy Eximee, gdzie wyświetlona zostanie lista wszystkich złożonych wniosków.\n\nW przypadku, gdy w kartotece klienta nie został uzupełniony PESEL, wówczas przy próbie wyświetlenia listy wniosków zostanie zaprezentowana informacja.\n\nimage::Tarcza_Finansowa_PFR/image8.png[image,width=526,height=344]\n\nPoniżej zaprezentowany jest przykładowy formularz listy wniosków na platformie Eximee. Prezentowane są wszystkie wnioski niezależnie od typu.\n\nimage::Tarcza_Finansowa_PFR/image9.png[image,width=604,height=359]\n\nW przypadku wyboru opcji [Wnioski] przeprowadzona zostanie weryfikacja kompletności danych firmy. W przypadku, gdy występują braki uniemożliwiające dalsze procesowanie wniosku zostanie zaprezentowana informacja \"Wykonanie operacji nie jest możliwe. Dane Użytkownika lub firmy w systemie nie są kompletne. Proszę skontaktować się z Bankiem celem uzupełnienia danych.\" wraz ze wskazaniem brakujących danych.\n\nimage::Tarcza_Finansowa_PFR/image9a.png[]\n\nJeśli wstępna weryfikacja danych wnioskodawcy oraz firmy zostanie zakończona sukcesem, w nowej zakładce przeglądarki zostanie wyświetlona strona platformy Eximee wraz z wnioskiem wypełnionym przekazanymi danymi. Dalszy proces składania wniosku odbywa się w systemie Eximee.\n\nPoniżej zaprezentowany jest przykładowy formularz wniosku \"Tarcza Finansowa PFR dla Mikrofirm i MŚP\" na platformie Eximee.\n\nimage::Tarcza_Finansowa_PFR/image6.png[image,width=604,height=560]\n\nW przypadku braku połączenia systemu Asseco EBP z platformą Eximee prezentowany jest komunikat: \"Błąd przesyłania danych do systemu Eximee. Nie udało się skutecznie przekazać kompletu danych do Eximee. Prosimy spróbować ponownie później\".\n\nimage::Tarcza_Finansowa_PFR/image7.png[image,width=525,height=344]\n\n*Podgląd harmonogramu spłat*\n\nPo wybraniu firmy i opcji [PRZEJDŹ DALEJ] zostanie wyświetlone okno z dostępnymi opcjami:\n\n*\tHarmonogram spłat.\n\n*\tPOBIERZ – użycie przycisku umożliwia pobranie harmonogramu spłat w formacie pdf.\n\nimage::Tarcza_Finansowa_PFR/image10a.png[]\n\n\nW przypadku wyboru opcji [Harmonogram spłat] przeprowadzona zostanie weryfikacja kompletności danych firmy oraz dostępności harmonogramu dla danej firmy. W przypadku, gdy występują braki system wyświetli stosowną informację:\n\n* \"Błąd pobierania danych z ARS Brak NIP!\",\n\n* \"Błąd pobierania danych z ARS Nie można pobrać harmonogramu spłat dla NIP: nr NIP\".\n\nimage::Tarcza_Finansowa_PFR/image11a.png[]\n\nimage::Tarcza_Finansowa_PFR/image12a.png[]\n\nW przypadku braku połączenia systemu Asseco EBP z ARS prezentowany jest komunikat: \"Błąd pobierania danych z ARS. Nie udało się skutecznie pobrać harmonogramu. Prosimy spróbować ponownie później\".\n\nimage::Tarcza_Finansowa_PFR/image4.png[]\n:imagesdir: images\n",
  "primary_source_file": "miniapps/Miniaplikacja_Tarcza_Finansowa_PFR.adoc",
  "provenance": [
    {
      "source_file": "miniapps/Miniaplikacja_Tarcza_Finansowa_PFR.adoc",
      "line_start": 8,
      "line_end": 87
    },
    {
      "source_file": "miniapps/Miniaplikacja_Wiadomosci.adoc",
      "line_start": 1,
      "line_end": 2
    }
  ]
}