:imagesdir: images

= Wiadomości

System Asseco EBP zapewnia Użytkownikowi możliwość odczytu komunikatów przesyłanych przez Bank, przeglądu powiadomień systemowych, a także komunikowania się z Bankiem poprzez generowanie własnych komunikatów. Wspomniane działania dostępne są w opcji *Wiadomości* znajdującej się w nagłówku systemu.

image::Wiadomosci/image1.png[image]

W przypadku, gdy Użytkownik posiada nowe (od ostatniego zalogowania) wiadomości, wówczas ikona zawiera dodatkowo ich liczbę:

image::Wiadomosci/image2.png[image]

NOTE: Funkcjonalność wiadomości dostępna jest dla Użytkownika, który posiada odpowiednie uprawnienia. Uprawnienia nadawane są przez Administratora Użytkowników.

== Przeglądanie listy wiadomości

Po wybraniu opcji *Wiadomości* z nagłówka systemu, wyświetlana jest lista komunikatów Banku oraz powiadomień systemowych. W przypadku, gdy Użytkownik komunikował się z Bankiem poprzez wysyłanie wiadomości tekstowych, one również znajdą się na liście.

image::Wiadomosci/image3.png[image]

Na liście znajdują się następujące informacje:

* *Data* - data wiadomości - w formacie DD.MM.RRRR, dla poszczególnych kategorii treści prezentowana jest następująca data:

** Wiadomości - data wysłania wiadomości przez Bank (lub Użytkownika do Banku).

** Komunikaty - data wysłania komunikatu przez Bank,

** Powiadomienia - data wygenerowania powiadomienia przez system,

* *Typ* - kategoria treści:

** Wiadomość - wiadomość wysłana z Banku do Użytkownika,

** Komunikat Banku - komunikaty wysyłane do wszystkich Klientów, komunikaty wysyłane do konkretnego Klienta,

** Powiadomienie - powiadomienia systemowe,

* *Tytuł* - temat wiadomości.

Lista wiadomości jest stronicowana.

Widok wiadomości sortowany jest w kolejności od najnowszej do najstarszej. Wiadomości nowe prezentowane są pogrubioną czcionką.

System umożliwia filtrowanie listy po wpisaniu danych w polu wyszukiwania:

image::Wiadomosci/image5.png[image]

System filtruje listę już po wpisaniu pierwszej litery/cyfry/znaku. Wielkość liter nie ma znaczenia. System nie wyświetli żadnej wiadomości/powiadomienia systemowego w sytuacji, gdy nie znajdzie wprowadzonej w polu wyszukiwania treści. Aby powrócić do pełnej listy wiadomości należy kliknąć w ikonę [X] w polu wyszukiwania.

image::Wiadomosci/image7.png[image]

Użycie przycisku [POKAŻ FILTRY] umożliwia ustawienie filtru zaawansowanego dla następujących pól:

* *Ostatnie* - liczba dni poprzedzających datę bieżącą, dla których ma zostać zaprezentowana lista wiadomości, domyślnie 30 dni,

* *Zakres dat* - zakres dat, dla których ma zostać wyświetlona lista wiadomości, od miesiąca wstecz do daty bieżącej. Alternatywa dla pola *Ostatnie*. Kliknięcie w obszar pól z datami otwiera okno kalendarza, za pomocą którego można określić zakres dat,

* *Rodzaj wiadomości* - pole zwierające rodzaje transakcji:

** Wszystkie,

** Komunikaty,

** Powiadomienia,

** Wiadomości,

* *Status* - status wiadomości; dostępne wartości:

** Odczytane i nieodczytane,

** Odczytane,

** Nieodczytane.

Zastosowanie filtru zaawansowanego aktywuje się za pomocą przycisku [FILTRUJ].

== Akcje na liście wiadomości

Na liście wiadomości istnieje możliwość zaznaczenia wybranych lub wszystkich wierszy oraz w odniesieniu do nich, wykonanie akcji usunięcia lub oznaczenia wiadomości jako przeczytanych, odpowiednio za pomocą opcji [USUŃ ZAZNACZONE], [OZNACZ JAKO PRZECZYTANE].

image::Wiadomosci/image8.png[image]

Zaznaczenie pojedynczego wiersza polega na kliknięciu w checkbox z lewej strony daty wybranej wiadomości.

Zaznaczenie wszystkich wierszy na stronie umożliwia checkbox dostępny nad listą wiadomości, obok nagłówka DATA. Odznaczenie checkboxa powoduje odznaczenie wcześniej zaznaczonych pozycji na liście.

Zaznaczenie wiadomości/komunikatów i użycie opcji [USUŃ ZAZNACZONE] dostępnej nad listą wiadomości powoduje ich grupowe usunięcie. Zaznaczenie wybranych nieprzeczytanych wiadomości/komunikatów i użycie opcji [OZNACZ JAKO PRZECZYTANE] umożliwia oznaczenie ich jako przeczytanych.

== Przeglądanie szczegółów wiadomości

Aby przejść do szczegółów wiadomości/komunikatu należy z poziomu listy wiadomości wybrać wiadomość/komunikat, którego szczegóły mają być przeglądane. Wyświetlane jest wówczas okno *Wiadomości*, na którym prezentowane są następujące dane:

image::Wiadomosci/image9.png[image]

* *Tytuł*,

* *Typ* - typ wiadomości,

* *Nadawca* - nadawca wiadomości,

* *Treść* - treść wiadomości,

* *Data i godzina* - termin wysłania wiadomości.

W zależności od rodzaju wiadomości (opcje konfigorwalne przez Bank) Użytkownik może mieć dostępne dodatkowe opcje:

* Usuń wiadomość - umożliwia usunięcie wiadomosci,

* Akceptuj - umożliwa akceptację wiadomości (po akceptacji wyświetli się data akceptacji),

* Zapoznałem/am się - umożliwia potwierdzenie zapoznania się z wiadomością (po zapoznaniu system wyświetli datę).

== Tworzenie wiadomości i komunikacja z Bankiem

W celu wysłania wiadomości do Banku, należy z poziomu listy wiadomości wybrać opcję [Nowa wiadomość]. Użytkownikowi wyświetlane jest wówczas okno *Nowa wiadomość*, w którym powinien wybrać odpowiedniego odbiorcę z listy:

image::Wiadomosci/image10.png[image]

Po wskazaniu typu wiadomości (z dostępnej listy należy wybrać odpowiednią grupę odbiorców), zostanie zaprezentowana formatka nowej wiadomości:

image::Wiadomosci/image10a.png[image]

Pola do uzupełnienia:

* *Odbiorca* - wczesniej wybrana grupa odbiorców z listy,
* *Tytuł* - temat wiadomości (maksymalnie 200 znaków),
* *Treść* - treść wiadomości jaka ma zostać przekazana do Banku (maksymalnie 4000 znaków).
* *Załącznik* -  załącznik w formacie JPG, PNG, TIFF, GIF lub PDF (maksymalny rozmiar 10MB).

Po wypełnieniu formularza należy użyć przycisku [Wyślij wiadomość]. System wyświetla wówczas ekran z wprowadzonymi danymi w trybie podglądu:

image::Wiadomosci/image11.png[image]

Opcja [Popraw] daje Użytkownikowi możliwość korekty wiadomości. [Akceptuj] służy do wysłania wiadomości do Banku. Po jej wyborze prezentowany jest poniższy ekran:

image::Wiadomosci/image12.png[image]

Komunikaty wysłane przez Użytkownika do Banku, prezentowane są na liście *Wiadomości*.

Bank ma możliwość odpowiedzenia na wiadomość wysłaną przez Użytkownika, w takim przypadku na liście wyświetli się nowa widomość dołączona do wątku.

image::Wiadomosci/image12a.png[image]

Użytkownik po wejściu do wiadomości widzi komunikację z bankiem w formie czatu.

image::Wiadomosci/image12b.png[image]

Użytkownik z tego poziomu może odpowiedzieć Bankowi za pomocą przycisku [Odpowiedz].
Wyświetla się wówczas formatka nowej wiadomości, a wysłana wiadomość zostaje zapisana w danym wątku.

image::Wiadomosci/image12c.png[image]

== Usuwanie wiadomości

System Asseco EBP umożliwia usuwanie pojedynczej wiadomości/komunikatu z listy wiadomości bądź zbiorcze usuwanie wiadomości.

Usunięcie pojedynczej wiadomości możliwe jest również z poziomu formatki ze szczegółami wiadomości.

image::Wiadomosci/image13.png[image]

Usuwanie grupowe polega na zaznaczeniu wiadomości/komunikatów i użycie opcji [Usuń zaznaczone] dostępnej nad listą wiadomości.

image::Wiadomosci/image14.png[image]

Bank ma możliwość zablokowania usuwania niektórych wiadomości, wówczas na szczegółach wiadomości nie będzie dostępnego przycisku do usunięcia.
Jeśli natomiast użytkownik zaznaczy grupowo taką wiadomość, system wyświetli odpowiedni komunikat.

image::Wiadomosci/image14a.png[image]