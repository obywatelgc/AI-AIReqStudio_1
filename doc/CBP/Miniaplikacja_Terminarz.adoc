:imagesdir: images

= Terminarz

Miniaplikacja Terminarz umożliwia przeglądanie terminarza wydarzeń.

System Asseco EBP zapewnia Użytkownikowi dostęp do miniaplikacji _Terminarz_ z dwóch głównych poziomów:

* widżetu *Terminarz* (wyświetlanego na pulpicie o ile Użytkownik nie usunął go z pulpitu),

image::Terminarz/image1.png[]

* menu bocznego po wybraniu opcji _Terminarz_.

image::Terminarz/image2.png[image,width=213,height=67]

W każdym z poziomów miniaplikacji dla Użytkownika dostępne są formatki do obsługi poszczególnych opcji biznesowych opisanych w poniższych podrozdziałach.

Użytkownik posiadający dostęp do miniaplikacji _Terminarz_ ma możliwość:

* przeglądania skróconego terminarza wydarzeń na widżecie miniaplikacji _Terminarz,_
* przeglądania terminarza wydarzeń,
* przeglądania listy wydarzeń z wybranego dnia,
* przeglądania szczegółów wydarzenia,
* obsługę wydarzeń własnych (rejestracja, edycja, usuwanie).


== Widżet Terminarz

System umożliwia Użytkownikowi przeglądanie skróconych informacji na temat pojedynczego wydarzenia w terminarzu na widżecie miniaplikacji _Terminarz_ wyświetlanym na pulpicie.

Widżet wyświetla informacje chronologicznie, maksymalnie pięć wydarzeń.

image::Terminarz/image1.png[]

Informacje wyświetlane dla wydarzeń:

* data,
* nazwa wydarzenia.

Użytkownik za pomocą [>] może przejść do szczegółów danego wydarzenia.

image::Terminarz/image1a.png[]

Jeżeli Użytkownik ma większą ilość wydarzeń, to wyświetlany jest przycisk [Zobacz pozostałe zaplanowane wydarzenia], który przenosi do listy wydarzeń w terminarzu.

== Przeglądanie terminarza wydarzeń

Po wybraniu miniaplikacji _Terminarz_ Użytkownik ma możliwość przeglądania terminarza wydarzeń w ujęciu miesięcznym.

image::Terminarz/image4.png[]

Terminarz obejmuje następujące kategorie wydarzeń:

{empty}1. *Wydarzenia własne* (prywatne, widoczne tylko dla Użytkownika, który je zarejestrował),

{empty}2. *Wydarzenia związane z datami realizacji dyspozycji płatności* (przelewy dowolnego rodzaju) oczekujących na realizację (aktywne), w tym płatności cyklicznych (tylko data najbliższej realizacji).

{empty}3. *Wydarzenia związane z terminami wynikającymi z umów*:

* zapadalność (koniec okresu) lokaty,
* termin wymaganej spłaty najbliższej raty kredytu,
* koniec okresu kredytu.

Terminarz pełni rolę planera, stąd nie są prezentowane wydarzenia przeszłe z kategorii dat realizacji dyspozycji. Prezentowane są natomiast wszystkie wydarzenia własne (zarówno przyszłe, jak i przeszłe). Prezentacja wydarzeń z kategorii dat realizacji dyspozycji w dniu bieżącym zależy od stanu wykonania tych dyspozycji.  W związku z tym dyspozycje zakończone, czyli zrealizowane/odrzucone/anulowane nie są prezentowane. Natomiast dyspozycje oczekujące na realizację, czyli aktywne są prezentowane.
Jeżeli w danym dniu dostępne jest wydarzenie, wówczas na kalendarzu widoczne jest kółeczko umieszczone pod datą.

image::Terminarz/image5.png[]

Po kliknięciu na wybrany dzień, wydarzenie prezentowanie jest na liście wydarzeń obok kalendarza, a wybrany dzień zostanie w kalendarzu odpowiednio zaznaczony.

image::Terminarz/image6.png[]

System zaprezentuje listę wszystkich wydarzeń (wydarzenia własne i dyspozycje) z danego dnia, prezentując wydarzenia jedno pod drugim. Lista wydarzeń z wybranego dnia jest sortowana według chronologii wpisu/zarejestrowania wydarzenia (najnowsze na górze). Istnieje możliwość edycji wydarzeń własnych. Lista prezentowanych wydarzeń nie podlega stronicowaniu i ograniczona jest do prezentacji 100 rekordów. Użytkownik ma możliwość przejścia do poprzedniego/kolejnego miesiąca w widoku terminarza za pomocą przycisków nawigacyjnych.

image::Terminarz/image7.png[]

W terminarzu dostępny jest rok bieżący i kolejny po bieżącym.

Wybranie komórki kalendarza, w zależności od jej zawartości, przenosi nawigację do różnych widoków szczegółowych:

* wybranie pustej komórki terminarza otwiera widok listy z informacją _„Brak wydarzeń w wybranym dniu”_

image::Terminarz/image8.png[]

* kliknięcie w komórkę terminarza, która zawiera wydarzenie, otwiera widok listy wydarzeń w danym dniu

image::Terminarz/image9.png[]

* wybranie wydarzenia z listy otwiera dodatkowe dane dla tego wydarzenia:

** opis wydarzenia,
** przycisk [Szczegóły].

image::Terminarz/image10.png[]

Za pomocą przycisku [Pokaż filtry] dostępnego w terminarzu możliwe jest filtrowanie widoku wydarzeń i wyszukiwanie wydarzeń według zadanych kryteriów:

image::Terminarz/image11.png[]

* *Nazwa lub opis wydarzenia* - umożliwia wyszukiwanie po fragmencie nazwy lub opisu wydarzenia. Wielkość liter nie ma znaczenia. System nie wyświetli żadnego wydarzenia w sytuacji, gdy nie znajdzie wprowadzonej w polu wyszukiwania treści.
* *Rodzaje wydarzeń:*

** Dyspozycje,
** Umowy,
** Wydarzenia własne.

Po określeniu kryteriów filtrowania należy wybrać przycisk [Filtruj]. Lista wydarzeń zostanie wówczas ograniczona do tych, które zawierają się w podanych przez Użytkownika warunkach filtrowania.

Aby zwinąć filtry należy wybrać przycisk [Ukryj filtry].

Poprzez przycisk [Nowe wydarzenie] Użytkownik ma możliwość dodania nowego wydarzenia własnego.

=== Przeglądanie listy wydarzeń z dnia

Użytkownik systemu Asseco EBP ma możliwość przeglądania listy wydarzeń z wybranego w terminarzu dnia. Lista wydarzeń dla wybranego w terminarzu dnia jest dostępna pod warunkiem, że dla danego dnia zaplanowane są wydarzenia. Dla każdego wydarzenia na liście wydarzeń z dnia jest prezentowana jego nazwa:

image::Terminarz/image9.png[]

Z poziomu listy wydarzeń Użytkownik ma możliwość przeglądania szczegółów wybranego wydarzenia poprzez wybór wydarzenia z listy.

== Przeglądanie szczegółów wydarzenia

Aby przejść do szczegółów wydarzenia należy z poziomu listy wydarzeń z wybranego dnia wybrać wydarzenie, którego szczegóły mają być przeglądane a następnie wskazać opcję SZCZEGÓŁY.

image::Terminarz/image10.png[]

Wyświetlane jest wówczas okno prezentujące szczegóły wybranego wydarzenia.

Dla poszczególnych kategorii wydarzeń prezentowane są informacje opisane poniżej.

=== Wydarzenia własne

Dla *wydarzenia własnego* prezentowane są następujące informacje:

* Nazwa wydarzenia,
* Data wydarzenia,
* Opis wydarzenia.

image::Terminarz/image15.png[]

Z poziomu szczegółów wydarzenia własnego oprócz przeglądania danych szczegółowych tego wydarzenia Użytkownik ma także możliwość wykonania następujących akcji:

* [Edytuj] - edycji danych wydarzenia własnego,
* [Usuń] - usunięcia wydarzenia własnego z terminarza.

=== Wydarzenia związane z datami realizacji dyspozycji płatności

Dla *wydarzenia związanego z datami realizacji dyspozycji płatności* prezentowane są następujące informacje:

* Nazwa: pierwsza linia z tytułu płatności,
* Data wydarzenia,
* Opis: pierwsza linia z odbiorcy płatności i kwota płatności (w walucie realizacji).

image::Terminarz/image16.png[]

=== Wydarzenia związane z terminami wynikającymi z umów w rozróżnieniu na rodzaj wydarzenia

==== Termin wymaganej spłaty najbliższej raty kredytu

Dla *wydarzenia związanego z terminami spłaty najbliższej raty kredytu* prezentowane są następujące informacje:

* Nazwa wydarzenia,
* Data wydarzenia,
* Opis: kwota płatności (w walucie realizacji).

image::Terminarz/image16a.png[]

Z poziomu szczegółów wydarzenia Użytkownik ma także możliwość przejść do szczegółów kredytu za pomocą przycisku [PRZEJDŹ DO SZCZEGÓŁÓW KREDYTU].


==== Koniec okresu kredytu

Dla *wydarzenia związanego z terminem końca okresu kredytu* prezentowane są następujące informacje:

* Nazwa wydarzenia,
* Data wydarzenia,
* Opis: nazwa słownikowa produktu, umowa z NRB w postaci zamaskowanej (np. 36...0002).

image::Terminarz/image16b.png[]

Z poziomu szczegółów wydarzenia Użytkownik ma także możliwość przejść do szczegółów kredytu za pomocą przycisku [PRZEJDŹ DO SZCZEGÓŁÓW KREDYTU].

==== Zapadalność (koniec okresu) lokaty

Dla *wydarzenia związanego z terminami spłaty najbliższej raty kredytu* prezentowane są następujące informacje:

* Nazwa wydarzenia,
* Data wydarzenia,
* Opis: nazwa słownikowa produktu, umowa z NRB w postaci zamaskowanej (np. 97...0014).

image::Terminarz/image16c.png[]

Z poziomu szczegółów wydarzenia Użytkownik ma także możliwość przejść do szczegółów danej lokaty za pomocą przycisku  [PRZEJDŹ DO SZCZEGÓŁÓW LOKATY].

== Zarejestrowanie wydarzenia własnego

Wybranie przycisku [Nowe wydarzenie] dostępnego w miniaplikacji _Terminarz_ umożliwia dodanie nowego wydarzenia własnego. Po wybraniu opcji wyświetlany jest formularz _Nowe wydarzenie_ z następującymi danymi do uzupełnienia:

* *Nazwa* - nazwa wydarzenia, maksymalna ilość znaków dla nazwy wydarzenia wynosi 255, dozwolone znaki w polu to cyfry i litery oraz znaki specjalne: ~`!@#%^$<&*()_+-=\{}[]:;'?,./\>äÄöÖüÜß,
* *Data wydarzenia* - data wydarzenia (bieżąca lub przyszła), w polu domyślnie wstawiona jest data bieżąca, Użytkownik ma możliwość zmiany daty po wybraniu ikony kalendarza,
* *Opis* - opis wydarzenia, maksymalna ilość znaków opisu wydarzenia wynosi 2000, dozwolone znaki w polu to cyfry i litery oraz znaki specjalne: ~`!@#%^$<&*()_+-=\{}[]:;'?,./\>äÄöÖüÜß.

image::Terminarz/image20.png[]

Po wprowadzeniu danych wydarzenia należy wybrać przycisk [Dalej], system wyświetla wówczas formularz dodania nowego wydarzenia w trybie podglądu:

image::Terminarz/image21.png[]

W celu zatwierdzenia wprowadzonych danych należy wybrać przycisk [Dodaj]. Operacja definiowania nowego wydarzenia nie wymaga autoryzacji.

Po zapisaniu zmian, Użytkownikowi wyświetlane jest potwierdzenie dodania wydarzenia wraz z przyciskami:

* [Utwórz nowe wydarzenie] - umożliwiające dodanie nowego wydarzenia,
* [Powrót] - umożliwiające powrotu do pulpitu.

image::Terminarz/image24.png[]

Nowo dodane wydarzenie prezentuje się w terminarzu. Jest ono widoczne na widżecie miniaplikacji oraz w kalendarzu po przejściu do miniaplikacji _Terminarza._ Dzień, który jest datą zdefiniowanego wydarzenia oznaczony jest kółeczkiem pod datą wydarzenia.

== Edycja danych wydarzenia własnego

W celu zmodyfikowania danych wydarzenia należy przejść do okna _Szczegóły wydarzenia_. Edycja wydarzenia możliwa jest po wybraniu przycisku [Edytuj]:

image::Terminarz/image25.png[]

Wyświetlany jest wówczas formularz modyfikacji danych wydarzenia. Edycji podlegają wszystkie dane wydarzenia. Po dokonaniu zmian na formularzu edycji należy wybrać przycisk [Dalej].

image::Terminarz/image26.png[]

Zostanie zaprezentowana formatka potwierdzająca edycję danych wydarzenia, na której należy wybrać przycisk [Zapisz]. Operacja edycji nowego wydarzenia nie wymaga autoryzacji.

image::Terminarz/image27.png[]

Po zapisaniu zmian, Użytkownikowi wyświetlane jest potwierdzenie dodania wydarzenia wraz z przyciskami:

* [Utwórz nowe wydarzenie] - umożliwiające dodanienowego wydarzenia,
* [Powrót] - umożliwiające powrotu do pulpitu.

image::Terminarz/image28.png[]

== Usunięcie wydarzenia własnego z terminarza

W celu usunięcia wydarzenia należy przejść do okna _Szczegóły wydarzenia_. Usunięcie wydarzenia jest możliwe po wybraniu przycisku [USUŃ]:

image::Terminarz/image29.png[]

Wyświetlany jest wówczas formularz do potwierdzenia usunięcia wydarzenia własnego z terminarza.

image::Terminarz/image30.png[]

Po potwierdzeniu usunięcia wydarzenia (użyciu przycisku [Usuń]), wybrane zdarzenie zostaje usunięte z terminarza wydarzeń. Wyświetlane jest wówczas potwierdzenie usunięcia wydarzenia wraz z przyciskiem:

* [Powrót] - umożliwiające powrotu do pulpitu.

Operacja usunięcia wydarzenia nie wymaga autoryzacji.

image::Terminarz/image31.png[]
