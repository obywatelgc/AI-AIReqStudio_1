:imagesdir: images

= Koszyk zleceń

Miniaplikacja *Koszyk zleceń* umożliwia Użytkownikowi korzystającemu z kontekstu indywidualnego w obszarze osobistym i mikro oraz korzystającemu z kontekstu firmowego w obszarze mikro przeglądanie listy transakcji do autoryzacji. Do poprawnej obsługi miniaplikacji *Koszyk zleceń* wymagany jest dostęp Użytkownika do miniaplikacji *Przelewy*.

Dyspozycje, które trafiają do koszyka zleceń składane są z poziomu formatki dedykowanej płatności po wyborze odnośnika [Dodaj do koszyka zleceń] a następnie przycisku [Dodaj do koszyka zleceń] na formatce potwierdzenia danych przelewu.

image::Koszyk/image2.png[image]

System umożliwia zapisanie dyspozycji do koszyka zleceń w celu późniejszej autoryzacji:

* przelewów zwykłych (również z datą przyszłą),

* przelewów podatku (również z datą przyszłą),

* przelewów zagranicznych,

* przelewów własnych,

* dyspozycji zlecenia stałego (przelew zwykły z opcją powtarzania),

* spłaty kredytu.

NOTE: W przypadku Użytkownika korzystającego z kontekstu firmowego obszar mikro - funkcjonalność jest uzależniona od posiadanych uprawnień.
Użytkownik ma dostępne akcje zgodnie z nadanymi uprawnieniami.
Uprawnienia ustawiane są przez Administratora w opcji _Ustawienia → Uprawnienia Użytkowników._

== Koszyk – lista zleceń

W nagłówku systemu dostępny jest przycisk [Koszyk zleceń] wraz z linkiem prezentowana jest liczba dyspozycji w koszyku. Po wejściu do koszyka prezentowana jest lista transakcji z domyślnego przedziału czasowego – od miesiąca wstecz.

image::Koszyk/image4.png[image]

Na liście płatności w koszyku, dla każdej płatności widoczne są następujące informacje:

* *Data realizacji* – planowana data realizacji przelewu, kolumna sortowana,

* *Status* - status przelewu w koszyku (pozycja widoczna jedynie dla Użytkowników posiadających przypisaną funkcjonalność Wielopodpisu),

* *Płatność z* - numer rachunku nadawcy w formie zamaskowanej,

* *Odbiorca* - nazwa odbiorcy płatności wraz z numerem jego rachunku,

* *Referencje/opis* - referencje dostępne dla użytkownika kontekstu firmowego mikro / tytuł przelewu,

* *Kwota* - kwota płatności wraz z symbolem waluty.

image::Koszyk/image5.png[image]

Lista transakcji w koszyku jest ładowana dynamicznie. Kolejne pozycje wczytają się w trakcie przewijania strony.

W przypadku braku dyspozycji w koszyku prezentowany jest komunikat: "_Brak elementów do wyświetlenia_".

=== Filtrowanie listy zleceń

System umożliwia wstępne filtrowanie listy płatności w koszyku po wprowadzeniu odpowiednich danych w dostępne pola wyszukiwania.

image::Koszyk/image8.png[image]

* *Szukaj* - system automatycznie filtruje listę po wpisaniu pierwszej litery/cyfry/znaku. System przeszukuje listę weryfikując zapisy w polach *Odbiorca* i *Referencje/opis*. Wielkość liter nie ma znaczenia. System nie wyświetli żadnego zlecenia w sytuacji, gdy nie znajdzie na liście żadnych pozycji pasujących do warunku wyszukiwania.

* Okres *Od*, Okres *Do* - w polach należy wprowadzić zakres dat (od - do), dla których ma zostać wyświetlona lista zleceń w koszyku. Użytkownik wprowadza datę ręcznie lub korzysta z podpowiedzi ikony kalendarza. Kliknięcie w nią otwiera okno służące do wskazania daty, od której ma zostać zaprezentowana lista zleceń. W analogiczny sposób Użytkownik definiuje datę ograniczającą zakres wyszukiwania.

Po wybraniu opcji [Pokaż filtry] znajdującej się nad listą zleceń w koszyku, możliwe jest bardziej szczegółowe filtrowanie zleceń.

Dostępne są następujące filtry:

* *Z rachunku* - pole z listą rozwijalną rachunków dostępnych dla Użytkownika,

* *Rachunek odbiorcy* - pole do wpisania numeru rachunku odbiorcy,

* *Rodzaj przelewu* - wybór wartości: _Wszystkie, Zwykły, Własny, Walutowy, Podatkowy_,

* *Typ dyspozycji* - wybór wartości: _Wszystkie, Edycja cyklicznego, Anulowania_,

* *Kwota od*, *Kwota* *do* - w polach należy wprowadzić zakres kwot (od - do), dla których ma zostać wyświetlona lista.

* *Status* - status zleceń w koszyku. Wybór następujących wartości z listy rozwijalnej: _Nowy, W akceptacji, Do akceptacji, Gotowy do przekazania, Zaznacz wszystkie_ - wartość domyślna.

image::Koszyk/image10.png[image]

Po określeniu warunków filtrowania listy należy wybrać przycisk [FILTRUJ]. Lista zleceń w koszyku zostanie wówczas ograniczona do tych, które zawierają się w podanych przez Użytkownika warunkach filtrowania. Aby zwinąć filtry należy wybrać przycisk [UKRYJ FILTRY].

Znajdująca się w nagłówku miniaplikacji ikona image:Koszyk/image11.png[image] umożliwia otwarcie pulpitu, a tym samym zamknięcie miniaplikacji.

=== Akcje zbiorcze w Koszyku zleceń

Dla listy zleceń w koszyku dostępne są następujące akcje:

image::Koszyk/image11Anew.png[image]

* możliwość wybrania:

** wszystkich transakcji do autoryzacji w celu wykonania operacji zbiorczej np. usunięcia zaznaczonych transakcji (dotyczy wszystkich pozycji zgodnych z filtrem),
** możliwość odznaczenia wszystkich transakcji jeśli były zaznaczone,
** możliwość zaznaczenia wybranych transakcji.

NOTE: System w przypadku zaznaczenia operacji zaprezentuje liczbę wybranych pozycji i liczbę wszystkich pozycji na liście zleceń zgodnej z wynikami filtrowania.

NOTE: Istnieje parametr systemowy, który decyduje o tym ile jednorazowo można zaznaczyć
przelewów do akceptacji. W przypadku przekroczenia tej liczby system prezentuje
odpowiedni komunikat.

Zaznaczenie pozycji na liście wykorzystuje się do zbiorczego wykonania akcji na tej grupie dyspozycji
przelewów:

* [AKCEPTUJ] - podpisanie i przekazanie do realizacji zaznaczonych na liście przelewów. Przycisk jest nieaktywny do momentu zaznaczenia dyspozycji na liście zleceń w koszyku. W procesie grupowej realizacji zleceń następuje kontrola limitów dostępnych środków na rachunku,

* *Dodatkowe opcje* - *Usuń* - usunięcie wszystkich zaznaczonych przelewów. Opcja jest nieaktywna do momentu zaznaczenia dyspozycji na liście zleceń w koszyku.

W celu potwierdzenia zbiorczego usunięcia przelewów z koszyka należy wybrać przycisk [AKCEPTUJ].

image::Koszyk/image13.png[image]

Szczegóły transakcji do usunięcia znajdują się pod przyciskiem [Szczegóły], jeśli Użytkownik go wybierze, zaprezentuje mu się lista usuwanych transakcji

image::Koszyk/image13Anew.png[image]

Po akceptacji usunięcia pojawi się informacja o usunięciu dyspozycji.

image::Koszyk/image14.png[image]

* *Dodatkowe opcje* – *Kopiuj przelewy* - skopiowanie wszystkich zaznaczonych przelewów na liście zleceń w koszyku. Opcja jest nieaktywna do momentu zaznaczenia dyspozycji na liście. W celu potwierdzenia lub anulowania operacji należy wybrać opcję: SKOPIUJ bądź ANULUJ.

image::Koszyk/image15.png[image]

W przypadku poprawnego skopiowania przelewu z koszyka Użytkownik zostanie powiadomiony o tym stosownym komunikatem.

image::Koszyk/image16.png[image]

* *Dodatkowe opcje* - *Przekaż do realizacji* - przekazanie dyspozycji przelewów do realizacji (tylko dla dyspozycji w statusie
Gotowy do przekazania). Opcja jest nieaktywna do momentu zaznaczenia dyspozycji na liście.

image::Koszyk/image16Anew.png[image]

W przypadku poprawnego przekazania przelewu do realizacji Użytkownik zostanie powiadomiony o tym stosownym komunikatem.

image::Koszyk/image16Bnew.png[image]

* *Dodatkowe opcje* - *Wycofaj akcept* - wycofanie akceptów dyspozycji przelewów (tylko dla dyspozycji w statusie Do
akceptacji, W akceptacji, Gotowy do przekazania). Opcja jest nieaktywna do momentu zaznaczenia dyspozycji na liście.
W celu potwierdzenia lub anulowania operacji należy wybrać opcję: WYCOFAJ bądź ANULUJ.

image::Koszyk/image16Cnew.png[image]

W przypadku poprawnego wycofania akceptu Użytkownik zostanie powiadomiony o tym stosownym komunikatem.

image::Koszyk/image16Dnew.png[image]

== Przeglądanie szczegółów i akcje dla pojedynczego przelewu

Rozwinięcie wiersza wybranej płatności w koszyku umożliwia wyświetlenie dodatkowych informacji na temat wybranej płatności. Lista danych prezentowanych w szczegółach przelewu jest zależna od typu przelewu.

image::Koszyk/image17.png[image]

W szczegółach znajdują się zestaw akcji, może się on różnić ze względu na status przelewu oraz uprawnienia Użytkownika.

* Akceptuj - autoryzacja dyspozycji przelewu (tylko dla dyspozycji w statusie Nowy, Do akceptacji),
* Przekaż do realizacji - przekazanie dyspozycji przelewu do realizacji (tylko dla dyspozycji w statusie Gotowy
do przekazania),
* Szczegóły – prezentacja szczegółów przelewu,
* Kopiuj - skopiowanie dyspozycji przelewu (dla statusów: Nowy, W akceptacji, Do akceptacji, Gotowa do
przekazania),
* Edytuj - edycja danych dyspozycji przelewu (tylko dla dyspozycji w statusie Nowy),
* Usuń - usunięcie dyspozycji przelewu (tylko dla dyspozycji w statusie Nowy),
* Wycofaj akcept - wycofanie akceptów dyspozycji przelewu (tylko dla dyspozycji w statusie Do akceptacji, W
akceptacji, Gotowy do przekazania).

Wybranie opcji [Szczegóły] przenosi Użytkownika do szczegółowych danych płatności. Dane płatności będą różnić się ze względu na rodzaj przelewu.

image::Koszyk/image17Anew.png[image]

Z poziomu szczegółów przelewu Użytkownik ma możliwość podglądu informacji o akcjach jakie miały miejsce na
danym zleceniu. W tym celu należy wybrać przycisk [Pokaż historię operacji]
prezentowany na dole formatki. System rejestruje oraz prezentuje akcje:
• utworzenia zlecenia,
• akceptacji zlecenia,
• edycji zlecenia.

Sekcja zawiera informacje o imieniu, nazwisku Użytkownika, który daną akcję wykonał oraz dacie i godzinie, w
której akcja nastąpiła.

image::Koszyk/image17Bnew.png[image]

Kliknięcie [Ukryj historię operacji] chowa informacje o wykonanych akcjach.

== Przeglądanie szczegółów i akcje dla spłaty raty kredytu

Rozwinięcie wiersza spłaty raty w koszyku umożliwia wyświetlenie dodatkowych informacji.

image::Koszyk/image17Cnew.png[image]

W szczegółach znajdują się zestaw akcji, może się on różnić ze względu na status przelewu oraz uprawnienia Użytkownika.

* Akceptuj - autoryzacja dyspozycji przelewu (tylko dla dyspozycji w statusie Nowy, Do akceptacji),
* Przekaż do realizacji - przekazanie dyspozycji przelewu do realizacji (tylko dla dyspozycji w statusie Gotowy
do przekazania),
* Szczegóły – prezentacja szczegółów przelewu,
* Usuń - usunięcie dyspozycji przelewu (tylko dla dyspozycji w statusie Nowy),
* Wycofaj akcept - wycofanie akceptów dyspozycji przelewu (tylko dla dyspozycji w statusie Do akceptacji, W
akceptacji, Gotowy do przekazania).

Wybranie opcji [Szczegóły] przenosi Użytkownika do szczegółowych danych płatności.

image::Koszyk/image17Dnew.png[image]

Z poziomu szczegółów spłaty raty Użytkownik ma możliwość podglądu informacji o akcjach jakie miały miejsce na
danym zleceniu. W tym celu należy wybrać przycisk [Pokaż historię operacji]
prezentowany na dole formatki. System rejestruje oraz prezentuje akcje:

* utworzenia zlecenia,
* akceptacji zlecenia.

Sekcja zawiera informacje o imieniu, nazwisku Użytkownika, który daną akcję wykonał oraz dacie i godzinie, w
której akcja nastąpiła.

Kliknięcie [Ukryj historię operacji] chowa informacje o wykonanych akcjach.

== Akceptacja zleceń w koszyku

Użytkownik ma możliwość osobnej, jak i zbiorczej akceptacji przelewów w koszyku jednym kodem autoryzacyjnym zgodnie z posiadaną metodą autoryzacji. W przypadku korzystania z funkcjonalności Wielopodpisu, wykonanie zbiorczej akceptacji możliwe jest dla dyspozycji o statusie: _Nowy, Do akceptacji_ dla pozostałych statusów pole jest zablokowane.

Jeżeli wszystkie zaznaczone przelewy spełniają wymogi autoryzacji wówczas zostanie zaprezentowana formatka podsumowująca zbiorczą akceptację zaznaczonych przelewów, na której należy wprowadzić poprawne dane autoryzacyjne.

image::Koszyk/image18.png[image]

Po prawidłowej autoryzacji Użytkownikowi wyświetlony zostanie komunikat potwierdzenia wraz z przyciskami:

* [Wróc do listy] - umożliwiającym powrót do listy zleceń w koszyku.

* [Wróć do pulpitu] - umożliwiającym powrót do pulpitu,

image::Koszyk/image19.png[image]

W przypadku, gdy w przekazywanych dyspozycjach do realizacji znajdują się zlecenia, dla których data realizacji zostanie zmieniona ze względu na COT lub dzień wolny, system zaprezentuje komunikat nad listą przelewów informujący o zmianie daty w przelewach.

image::Koszyk/image20.png[image]

NOTE: Cut-Off Time (czas odcięcia) oznacza godzinę w ciągu dnia, po której realizacja płatności odbywa się w kolejnym dniu roboczym. Informacja o planowanej dacie realizacji dostępna jest w szczegółach przelewu.

W momencie autoryzacji dyspozycji weryfikowany jest limit dzienny i limit jednorazowy ustawiony dla rachunku i dla kanału Internet. System podczas autoryzacji zweryfikuje:

* czy suma przelewów autoryzowanych mieści się w limicie dziennym i jednorazowym dla kanału Internet oraz rachunku,

* czy na rachunku obciążanym jest wystarczając ilość środków na pokrycie dyspozycji (wykluczając dyspozycję z datą przyszłą).

Jeśli dyspozycje nie spełniają powyższych warunków to system wyświetli komunikat i nie pozwoli przekazać zaznaczonych przelewów do realizacji.

Autoryzacja zleceń wykonywana jest dla zaznaczonych przelewów. Na etapie autoryzacji przelewów w koszyku nie ma możliwości zamiany typu przelewu (systemu rozliczeniowego). +
W przypadku wystąpienia błędów walidacji. System wyświetli komunikat wynikający z przyczyny braku możliwości realizacji przelewów wraz ze wskazaniem na dyspozycję, dla której stwierdzono błąd. Taką dyspozycję Użytkownik musi odznaczyć z listy dyspozycji do autoryzacji.


== Wielopodpis

System Asseco EBP umożliwia weryfikację wymaganych podpisów podczas akceptacji dyspozycji przelewu przez Użytkownika w zależności od zdefiniowanych schematów akceptacji.

Użytkownik ma możliwość akceptacji jednoosobowej przelewów bądź akceptacji wieloosobowej (zgodnie z obowiązującym schematem akceptacji).

Konfiguracja schematów akceptacji realizowana jest po stronie modułu BackOffice.

Wielopodpis dotyczy autoryzacji:

* przelewu zwykłego,

* przelewu własnego,

* przelewu zagranicznego,

* przelewu podatkowego,

* spłaty raty kredytu.

Wskazanie w pojedynczym schemacie akceptacji jednej osoby z grupy akceptacji daje możliwość akceptacji jednoosobowej.

Przykładowy schemat akceptacji zdefiniowany na poziomie klienta detalicznego w systemie moduł BackOffice: *PSA 1*: User 1 lub *PSA 2*: Osoba z grupy: Pełnomocnik i Osoba z grupy: Pełnomocnik (dwie osoby z grupy Pełnomocnik).

Użytkownicy przypisani do danego klienta detalicznego:

[cols=",",options="header",]
|===========================================================
|Nazwa Użytkownika |Grupa akceptacji (kolumna wzoru podpisu)
|User1 |Właściciel
|User2 |Pełnomocnik
|User3 |Pełnomocnik
|===========================================================

Konfiguracja schematów akceptacji:

[cols=",",options="header",]
|===========================================================
|Wymagane podpisy |Limit akceptacji
|1. Właściciel |bez ograniczenia kwotowego
|2a. Pełnomocnik 2b. Pełnomocnik |bez ograniczenia kwotowego
|===========================================================

W tym przypadku Właściciel ma możliwość akceptacji przelewów jednoosobowo. W przypadku Użytkowników z grupy Pełnomocnik schemat akceptacji będzie umożliwiał akceptację wieloosobową - wymagane są podpisy dwóch Użytkowników z grupy "Pełnomocnik".

Akceptacja wieloosobowa polega na skompletowaniu akceptacji zgodnie ze zdefiniowanym schematem akceptacji. Zgodnie z podaną powyżej konfiguracją akceptacja wieloosobowa wymaga akceptacji dwóch osób ze wskazanej grupy "Pełnomocnik".

Przelew w zależności od akceptacji jakie zostały na nim zrealizowane może posiadać różne statusy (_Nowy, W akceptacji, Do akceptacji, Gotowy do przekazania)_.

Po akceptacji przelewu oraz spełnieniu wymaganego schematu akceptacji przelew przekazywany jest automatycznie do realizacji.

W przypadku, gdy dla danego modulo nie jest zdefiniowany schemat akceptacji to zlecenie może wykonać każdy Użytkownik, który posiada prawa podpisu dla danego zlecenia. Brak zdefiniowania schematu jest możliwy tylko w przypadku kontekstu indywidualnego w obszarze osobistym lub mikro.
W związku z tym wprowadzany przez danego klienta może być jednoosobowo podpisany przez Użytkownika tegoż klienta będącego pełnomocnikiem do rachunku, również w przypadku braku aktywnego schematu wielopodpisu dla danego klienta.

W przypadku, gdy Użytkownik posiadający wieloosobowy schemat akceptacji spróbuje zrealizować przelew (z pominięciem koszyka), na ekranie potwierdzenia przelewu zostanie poinformowany o braku możliwości wykonania takiej akcji.

_Komunikat w przypadku, gdy Użytkownik jest poza schematem wielopodpisu._

image::Koszyk/image21.png[image]

_Komunikat w przypadku, gdy użytkownik jest w schamacie wieloosobowym._

image::Koszyk/image22.png[image]